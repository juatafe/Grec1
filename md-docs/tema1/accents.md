# 🗣️ Accents grecs

## Tipus d’accent

En grec, a diferència del llatí, l’accent és **lliure** i pot caure en qualsevol de les **tres últimes síl·labes** de la paraula. Hi ha tres tipus d’accent:

| **Nom**            | **Símbol** | **Característiques**                                                                                                                                  | **Exemples**                             |
|--------------------|------------|-------------------------------------------------------------------------------------------------------------------------------------------------------|------------------------------------------|
| **Agut**           | <span style="font-size: 2rem;">´</span>      | Pot anar en les tres últimes síl·labes, però només a l’antepenúltima si la darrera és breu.                                                          | ἄνθρωπος, ἡμέρα, ἀγαθός                   |
| **Greu**           | <span style="font-size: 2rem;">`</span>      | Només pot anar a la darrera síl·laba si la paraula següent està accentuada. Només es fa servir en frase, no en paraula sola.                       | ἀγαθὸς καὶ καλὸς / Σοφὸς λόγος            |
| **Circumflex**     | <span style="font-size: 2rem;">~ </span>    | Pot anar en les dues últimes síl·labes, **només sobre vocals llargues o diftongs**.                                                                  | τῆς, δῆμος                                |

## Observacions

1. En els **diftongs**, els accents s’escriuen sobre la **segona lletra** (la vocal tancada), però es pronuncien sobre la primera.  
   *Ex.*: ταῦρος /taúros/, Εὐδαίμων /eudaímon/

2. Els **espírits**, en canvi, tot i col·locar-se també sobre la segona lletra, **es pronuncien en la primera**.  
   *Ex.*: οἱ /hoi/, αἷμα /háimatos/

3. Quan **accent** i **espírit** cauen sobre la mateixa vocal:
   - L’espírit va a l’**esquerra** de l’accent.
   - Si és **circumflex**, queda damunt.
   - Si comença per **majúscula**, es col·loca igual però a l’esquerra de la lletra.

<div style="text-align:center; font-size: 1.8rem; padding: 0.5rem; background-color: #f5f5f5; border-radius: 0.3rem;">
ἄ ἂ ἆ  ἅ ἃ ἇ
</div>

*Ex.*: αἷμα, ἔχω, ἵππος